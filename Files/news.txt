На два пъти тази сутрин движението по пътя Русе-Разград край 
село Писанец е било ограничавано временно за превозни средства
над 12 тона заради закъсали камиони, съобщиха от Областното пътно управление. 
Причината е, че тежкотоварните превозни средства били с износени гуми. 
Стигна се до 10-километрово задръстване.
Автобус аварира и на пътят Разград - Попово при разклона за село Балкански. 
Возилото пътувало по линията Разград - София. 
На заледен участък в района на бившия военен лагер автобусът поднесъл и паднал в канавката.
Няма пострадали пътници. Обходният маршрут за леките автомобили е през село Балкански, а
тежкотоварните изчакват, уточниха от Областното пътно управление.
